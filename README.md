## Välkommen till CoderDojo Falkenberg! 

Vi har en grupp för tjejer och killar mellan 7-17 år som bor i och kring Falkenberg och vill programmera!

Kanske kan du redan programmera, t.ex. har varit med oss tidigare eller så tycker du att det är något spännande och roligt som du vill lära dig. Du kan bland annat lära dig att göra spel, appar och hemsidor.

Det är gratis att och behöver inte kunna något om programmering innan du kommer.

### Senaste informationen
Letar du efter senaste information och uppdateringar så ska du följa Facebook-gruppen CoderDojo Falkenberg eller kolla under denna rubriken här.

**HÖSTEN 2018:**   

- Vi kommer att fortsätta träffas en gång i veckan, men nu till hösten blir det onsdagar mellan klockan 18.00 - 20.00.
- Vi träffas på gymnasieskolan inne i Falkenberg.
- Vill du vara med så behöver vi din anmälan (vi vill inte spara några personuppgifter i onödan och därför ber vi er som tidigare varit med att anmäla på nytt!)

### Anmälan och kontakt

Anmälan gör du enkelt genom att skicka ett SMS  
Till nummer: **71350**  
Med texten: **coderdojofbg**


Eller så skickar du ett email:
Till: **coderdojoledare@qlnk.se**
Med ämnesraden: **anmälan**


Det går även bra att komma i kontakt med oss genom Facebook-gruppen [CoderDojo Falkenberg](https://www.facebook.com/groups/coderdojofalkenberg/). 
Eller skicka email till **coderdojoledare@qlnk.se** OBS! se då till att använda annan ämnesrad än texten **anmälan**.


 
### Vara med och leda!

Föräldrar och syskon får gärna engagera sig som mentorer och ledare. Det går bra att höra av sig på samma email som listats under kontakt-informationen ovan.



## Kom igång med code.org och Scratch

### code.org - Timmen med kod

Det finns flera sätt att komma igång med programmeringen. Vi jobbar framförallt med verktyg som Scratch och andra verktyg som är tillgängliga över webben. Det gör att alla deltagare kan vara med utan att vi ska ställa krav på vilken typ av dator man har. Vi har tidigare rekommenderat att man kollar in sidor som "Timmen med kod" http://code.org. Där får man lära sig några första steg, genom att styra figurerna i Minecraft, Star Wars eller Frost genom att skriva kod, eller genom att skriva ett eget Flappy Bird. 

### Scratch

Scratch är ett naturligt steg efter att man kört lite code.org. Här är vår [Scratch-sida](scratch.md).


[Här är ett dokument](/assets/pdf/coderdojo-forsta-steg.pdf) med "steg för steg"-beskrivning om hur du kommer igång och skapar konton m.m. med code.org och Scratch 


### Unity

Vi har haft deltagare som intresserat sig för spelprogrammering i Unity. Vi har samlat några länkar kopplat till det på [Unity](Unity.md)-sidan.


### Scratch till javascript

Översättningar från Scratch till javascript [Js](js.md)-sidan.  
Från 2018 har vi även jobbat på att förstå koden från scratch på andra vis. Därför började vi att knåpa ihop en sidan med "översättningar" mellan scratch och javascript.  
